Het Lisser Art Museum bevindt zich op het landgoed Keukenhof.
Landgoed Keukenhof
Een tuin van 240 hectare met maar liefst 15 Rijksmonumenten. Klinkt bijna te mooi om waar te zijn. 
Bijna: het LAM ligt echt midden op het romantische Landgoed Keukenhof. 
Struin na je bezoek aan het LAM museum vooral nog even rond in de heerlijke omgeving. 
Droom weg bij het kasteel, maak foto’s van de Dahliatuin, bezoek de kinderboederij en wandel stevig door in het Keukenhofbos. 
Bij Restaurant de Hofboerderij kun je genieten van goede lunches, koffie en lekkers.

De Keuken van het hof 
Eerlijk zeggen: hoorde jij het woord ‘keuken’ wel toen je Keukenhof las? 
Je bent niet de enige. De meeste mensen zien direct de beroemde Nederlandse tulpen voor zich van bloemenpark Keukenhof.
Het woord keuken zit niet voor niets in de naam: het gebied fungeerde ooit als keuken voor Slot Teylingen. 
Hier werden de kruiden en bessen verzameld voor de keuken van Jacoba van Beieren  (1401 – 1436).

Landgoed en bloemenpark
Ooit waren dit landgoed en Keukenhof bloemenpark één geheel. 
Tegenwoordig worden de twee gescheiden door de Stationsweg. 
Het Landgoed waar het LAM staat is het hele jaar vrij toegankelijk, het bloemenpark is 8 weken per jaar geopend in het voorjaar.