
Het LAM is hét foodart museum in de wereld. 
Gloednieuw en bomvol internationale topstukken. 
Het LAM is vooral ook een innovatief en persoonlijk museum dat je anders laat kijken. 
Voor alle leeftijden, en dan bedoelen we ook echt álle leeftijden. 
Met onze super persoonlijke aanpak krijg je altijd een kunstervaring op maat.

--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

Het thema van het museum
Jazeker, jij. 
Alle kunstwerken in het LAM museum hebben iets met jou te maken, ja echt. 
Zo divers als de collectie kunstwerken is, zo perfect passen ze bij elkaar. 
Allemaal hebben iets ze iets te maken met wat jij dagelijks doet en waaraan je dagelijks denkt: eten, drinken en winkelen.

Nergens anders vind je een museum met zoveel internationale foodart topstukken. 

Foodart, wat moet ik me daarbij voorstellen?
Denk aan een gigantische porseleinen installatie van een jaar lang eten en drinken, een jonge moeder met baby en boodschappen die zo lijkt weg te lopen, een zelfportret van suikerklontjes met de magie van LEGO, een feestelijk diner dat uit de hand dreigt te lopen en een drie meter lange tros beschimmelde druiven van fonkelende edelstenen en kralen. 
En oh, dat bewegende stilleven mag je ook zeker niet missen. 
Helemaal als je wel wat instant mindfulness  kunt gebruiken. 

En toch gaat dit museum niet over eten in de kunst
Het dagelijkse thema is een perfect bruggetje naar jou als kijker. 
Altijd herken je wel iets, heb je er gedachtes of gevoelens bij, herinneringen of rituelen. 
Loopt het water je in de mond of draait je maag zich om.
Voor je het weet, zit je midden in een kunstwerk en ontdek je nieuwe verhalen en heb je de leukste gesprekken met je medekijkers en ons. 

Jouw museum 
Met het thema en de persoonlijke aandacht – bij ons krijg je altijd een ervaring op maat –  zou je het LAM ook jouw museum kunnen noemen. Hoeveel we ook van onze collectie houden, jouw ervaring staat altijd centraal. 

Boek je tickets
Benieuwd naar dat pakkende thema en die super persoonlijke aandacht? Probeer het LAM een keer. Hier bestel je gemakkelijk en snel een ticket met starttijd. 
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
EEN KUNSTBELEVENIS IN 45 MINUTEN
Het LAM museum bezoek je, wat ons betreft, kort en vaak. 
In 45 minuten kun je een paar dingen goed bekijken en met een fris hoofd vol nieuwe ideeën je dag voortzetten. 
De rest bewaar je voor volgende bezoeken.

All you can eat of het menu van de chef?
Waar ga jij voor, all you can eat of die paar met zorg geselecteerde gerechten van de chef? 
Zo is het precies met kunstkijken. 
Soms heb je zin in veel en makkelijk, meestal voel je na afloop lekkerder bij een paar met liefde bereidde gerechten.

Zo lang blijven de meeste mensen
Ok, een bezoek aan het LAM hoeft dus niet lang te duren om goed te zijn. Kleine tijdsinvestering, groots effect.
Maar eerlijk is eerlijk, de meeste mensen bezoeken het LAM museum langer; gemiddeld 1,5 uur per keer. 
Ga er maar aan staan; al die super prikkelende kunstwerken voorbijlopen.

Upgrade je bezoek
Wil je je uitje aan het LAM helemaal af maken? 
Wandel of ren lekker uit op het historische Landgoed Keukenhof, bezoek de kinderboerderij, bekijk het kasteel en verwen jezelf met een heerlijke lunch of koffie bij de Hofboerderij. 
Kom je met kleine kinderen? Bewandel samen het kabouterpad. 
16 kabouters wijzen je weg op dit 750 meter lange pad.  
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
faciliteiten:
Toegankelijkheid
Het museum is toegankelijk voor rolstoel- en rollatorgebruikers. 
Je kunt gebruik maken van de lift. 
Het omliggende landgoed is op bepaalde plaatsen moeilijker begaanbaar voor rolstoel- en rollatorgebruikers.

Wifi
Door heel het museumgebouw is er gratis wifi. 
Bij binnenkomst nodigen we je direct uit op ons netwerk. 
Daarna krijg je op jouw eigen smartphone een persoonlijke tour die je helpt het museum te ontdekken.

Parkeergelegenheid
Hier kun je gratis parkeren.
Na een flauwe bocht op de Stationsweg zie je links de gekleurde vlaggen van Landgoed Keukenhof met WELKOM.
Dit is het parkeergebied van Landgoed Keukenhof en het LAM.
Je kunt het landgoed betreden via de wandelpoort in het houten hek (achterin links) en te voet je weg vervolgen naar het LAM.
Op het parkeerterrein kun je gratis parkeren. 
Je vindt de parkeerplaats hier in Google.
Tijdens evenementen kan het zijn dat het parkeerterrein vol is. 
In dat geval kun je parkeren op het parkeerterrein van de bloemententoonstelling, dit is vaak wel tegen betaling.

Garderobe
Er is een openbare garderobe en er zijn kluisjes.

Met de auto
Vanaf de A4
Vanaf A4 afslag Nieuw Vennep/Hillegom/Lisse.
Volg de N207 in diezelfde richting.
Aan het eind van de N207 linksaf richting Lisse N208.
Op de tweede rotonde rechtsaf richting Langevelderslag (Stationsweg).
Het parkeerterrein van Landgoed Keukenhof ligt na 500 meter aan je linkerhand.

Vanaf de A44
Vanaf de A44 afslag 3 Noordwijkerhout/Lisse.
Volg de N208 voor 5,5 km richting Lisse.
Neem de derde afslag op de rotonde richting Langevelderslag (Stationsweg).
Het parkeerterrein van Landgoed Keukenhof ligt na 500 meter aan je linkerhand.

Vanaf de N206
Vanaf de N206 neem afslag Lisse.
Vervolg de route naar Lisse.
Na 2,7 km ligt het parkeerterrein van Landgoed Keukenhof aan je rechterhand.

Met het openbaar vervoer
Het museum is wat lastiger bereikbaar met het openbaar vervoer. 
Mocht je met het openbaar vervoer komen, raadpleeg dan 9292.nl of arriva.nl voor de actuele reisinformatie. 
Vanaf halte Keukenhofdreef is 15 minuten lopen naar het LAM.
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Hoe werkt een bezoek aan het LAM?
Zin in onze vernieuwende en persoonlijke kunstervaring? Kom dan anders kijken in het LAM museum. Zo werkt een bezoek aan het LAM.
Kies je starttijd
Om iedereen een optimale ervaring te geven, werken we met online tickets met een starttijd. Zo is het nooit te druk in het museum en hebben we alle tijd en aandacht voor je. Boek hier je starttijd. Na het selecteren van de dag en het tijdstip, kies je voor een gesponsord of regulier kaartje. 

Sponsor of laat je sponsoren 
Met een regulier kaartje (5 of 7,50 euro) sponsor jij de kunst. Met een gesponsord kaartje word jij gesponsord en bezoek je het LAM kosteloos.

Waarom? Omdat we enthousiast zijn over ons concept en graag drempels wegnemen. Misschien bezoek je voor het eerst een museum, misschien ben je bang dat het LAM niets voor jou is. Probeer het vrijblijvend. En vind je het te gek? Dan kies je de volgende keer voor een regulier kaartje. 

Geen zorgen, er zijn geen kleine lettertjes en er zitten geen addertjes onder het gras. 

Kijk en ontdek
Onbevangen kijken, een open blik. Zelf ontdekken. Daar draait het om in het LAM. Daarom vind je bij ons geen tekstbordjes met informatie over wie de kunstenaar is, het formaat en wanneer het werk gemaakt is. Ben je eenmaal gegrepen door het werk en wil je verder de diepte in, dan vertellen we je natuurlijk graag meer over het verhaal van de kunstenaar.

Op maat
Wil je een persoonlijke kijkuitdaging of tip? Er is altijd een medewerker in de buurt. Onze collega’s zijn kijkcoaches; ze prikkelen je steeds anders te kijken. En heb je iets ontdekt? Deel het vooral, we leren ook graag van jullie. 

Proef
Kijken kan op zoveel manieren. Ga eens onder een kunstwerk liggen, kijk ondersteboven of proef. Proef? Jazeker, we hebben speciale LAM-smaken ontwikkeld die je kunt proeven tijdens het kijken naar kunst. Je ziet weer heel andere dingen, let maar op. 

Jouw tour
Voor extra informatie en kijktips is er ook een tour op je eigen smartphone of tablet. Maak gebruik van ons wifi-netwerk en start jouw persoonlijke ontdekkingstocht. De medewerkers helpen je graag.

Jij bepaalt
We prikkelen je met weetjes, kijktips, smaken, achtergrondinformatie en filmpjes en helpen je zo nieuwe dingen te ontdekken en plezier te hebben in het kijken. We bieden veel handvatten, jij bepaalt welke je wilt inzetten. Uiteindelijk ligt de kwaliteit van het bezoek in jouw handen. Bekijk hier onze animatie over hoe een bezoek aan het museum kan gaan.

Lekker naar buiten
Weersta de verleiding en bekijk niet alle kunstwerken. Liever een paar goed, dan alles een beetje. Houd vooral nog wat energie over voor het  mooie Landgoed Keukenhof, iets lekkers bij een van de horecagelegenheden en de gezellige kinderboerderij. 

Het houdt niet op
Enne, die LAM-blik waarmee je de ene na de andere ontdekking deed? Die moet je gewoon vasthouden. Leuk toch, om thuis ook opeens de schoonheid van het alledaagse te zien, gezichten te herkennen in de fruitmand of de boom in je tuin? Wij blijven je graag prikkelen. Bijvoorbeeld via ons Thuis Museum en De Kijktelefoon.

Maak er iets moois van. Tot binnenkort! 

 P.S. Twijfel je of het iets voor je is? Mail ons gerust.
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Ben  jij een kunst lief hebber of heb ben je gewoon opzoek naar een leuk uitje met Het gezin.
Kom dan naar het Lisser Art Museum in Lisse. 
En beleef een magisch avontuur!